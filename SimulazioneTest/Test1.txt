Scrivete un programma che stampi a schermo una piramide di cifre casuali (numeri tra 0 e 9 compresi). L'utilizzatore del programma dovrà poter definire la dimensione della piramide, specificando il numero di elementi della base. Il programma dovrà verificare che il numero intero specificato sia positivo e dispari e richiedere l'eventuale immissione di un nuovo numero qualora non lo sia. Assumete che il tipo di dato inserito dall'utente sia corretto.

Esempio di piramide:

      2
    3 9 2
  5 6 0 2 6
6 3 4 8 2 3 5

+++

Scrivete un programma che richieda all'utente l'immissione di alcuni valori che possono essere degli interi, dei numeri in virgola mobile o delle stringhe.

La quantità di valori da inserire viene richiesta all'utente. Questa deve essere compresa tra 5 e 12. Se non lo è il programma mostra un messaggio di errore e termina.

Se invece la quantità inserita è valida, l'utente ha la possibilità di inserire i valori desiderati che possono essere degli interi, dei numeri in virgola mobile o delle parole.

Il programma deve:


calcolare e mostrare la somma e la media dei valori interi inseriti
calcolare e mostrare la somma dei valori in virgola mobile inseriti
creare e visualizzare una stringa composta dalle prime tre lettere di ogni parola inserita, separando ogni stringa con il carattere '-'
Importante: 


l'output prodotto dal programma dovrà essere simile a quello mostrato più sotto (in grassetto l'inserimento fatto dall'utente),
fate in modo che il vostro programma sia il più robusto possibile, ad esempio verificando il tipo di dato inserito.

sempio di output 1:

Quanti valori vuoi inserire? ciao
Serve un intero. Riprova: -5
Il numero di valori inserito non e' valido. Il programma termina!

Esempio di output 2:

Quanti valori vuoi inserire? 7
Valore 1: 1.22
Valore 2: 3
Valore 3: fondamenti
Valore 4: di
Valore 5: 4
Valore 6: 5.55
Valore 7: informatica

Stringa finale: fon-di-inf
Somma interi: 7
Media interi: 3.5
Somma double: 6.77


+++

Scrivete un programma che aiuti l’utente a calcolare il tempo necessario per lo scaricamento di un file basandosi sulla dimensione dello stesso e la velocità di download dell’utente.

L’utente immette la dimensione del file d in megabyte (MB) e la velocità di download v in megabit al secondo (Mbps).

Successivamente il programma dovrà calcolare il tempo di download T in minuti utilizzando la formula seguente:

T = 1/60 * ((d * 8) / v)


Assicuratevi che i valori introdotti dall'utente siano sensati. Nel caso in cui non lo fossero, l'utente deve poter reinserire le informazioni che risultano essere errate.

Sviluppate due versioni del programma: una che per i calcoli utilizzi solo tipi di dato interi, l’altra che utilizzi solo numeri e operatori in virgola mobile.

Testate le due versioni del programma con i seguenti valori: d = 10 e v = 7. C’è una differenza? Qual è? Perché? Rispondete a queste domande in un commento all’interno del programma della versione che utilizza valori in virgola mobile.

Importante: date per scontato che il tipo di dato inserito dall'utente sia corretto.

